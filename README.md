# szakdolgozat
Biztonságos Aggregálás Federált Gépi Tanulásban Súlyozott Kliensekkel

A gépi tanulás egyik népszerű területe a federált tanulás, ahol több résztvevő dolgozik össze a saját erőforrásaikat felhasználva azért, hogy egy közös modellt építsenek egy központi szerver segítségével. A federált tanulás rendkívül sok adatvédelmi problémát rejt magában, számos támadó modell létezhet adott problémától függően, amely ellen védekezni kell. Jelen dokumentumban az egyik támadó modell ellen dolgoztunk egy olyan védekezési mechanizmust, amely lehetőséget biztosít a rosszindulatú résztvevők kiszűrésére úgy, hogy bárki megismerné az egyes résztvevők modellfrissítéseit vagy a federált tanulás során számított közös modellt.
A tanítás során a résztvevők a saját adatbázisukat használják fel, így a körönként bekül-dött modellfrissítéseikből a rosszindulatú támadók visszafejthetnének az egyes résztve-vők adatbázisára vonatkozó értékes mintázatokat. Jelen dokumentumban ismertettünk egy olyan titkosítási koncepciót, amely erre a biztonsági problémára nyújt megoldást. A koncepció az ElGamal titkosítás additívan homomorf változatán alapszik, a titkosítási műveletek biztonságosságát az is tovább növeli, hogy egy biztonságosnak számító ellip-tikus görbén (prime192v2) számolunk.
Amennyiben egy résztvevő adatbázisa szándékosan manipulálva van, akkor ezzel ront-hatja a federált tanulás által kiszámolt közös modell pontosságát, ezért fontos védekezni ez ellen is. Jelen dokumentumban egy kliensekre vonatkozó teljesítménymutató (modell pontosság) alapján súlyoztuk a klienseket, amellyel nagy mértékben csökkentettük a tá-madás hatását.
A federált tanulás szimulációjához az MNIST kézzel írott számokból álló adatbázisát használtuk fel, ezt daraboltuk fel azonos méretű részekre, ezeket a részeket kapták meg az egyes résztvevők. Megvizsgáltuk a titkosítási koncepciót futásidő szempontjából. Szimuláltuk a rosszindulatú támadókat is az adatbázis kimeneti értékeinek tanulás előtti manipulálásával, ezeknek a kiszűrése sikeres volt a súlyozó algoritmus segítségével. A súlyozási algoritmus szerint számolt súlyokat összehasonlítottuk a résztvevők Shapley-értékeivel.
